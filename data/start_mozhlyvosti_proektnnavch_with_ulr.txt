Проєктне навчання або Project Based Learning. 
Можна все життя вивчати теорію з архітектури та не зуміти на практиці побудувати якісний та привабливий будинок. Теж відбувається й у технологіях.
Курс «Проєктне навчання» єднає теорію з практикою, занурює студентів у реальний процес створення програмного продукту: від отримання ідеї з боку замовника до презентації першого релізу.
Тобто студентам для розв’язання проєктної задачі необхідно об’єднатися у команди та навчитися тонкощам ефективної командної роботи. Спілкуватися із замовником, вміти чути побажання замовника та співвідносити їх зі своїми можливостями. Визначити потрібний стек технологій та дисциплін, віднайти свої слабкі місця та отримати додаткові консультації у менторів. 
Як результат, створити свій програмний продукт та зуміти його продати замовнику.
Цікаво, що студенти перших курсів (з другого семестру) виконують навчальні проєкти на базі кафедри, а  вже старші курси розроблюють реальні замовлення від IT-компаній та інших установ, за підтримки менторів-практиків.
Курс «Проєктне навчання» є обов’язковим, оцінювання проєкту потрапляє в заліковку.
Наразі проєктні центри навчання є в IT-компаніях Cloud Works та Nix Solutions. 
Докладніше про проєктне навчання ми розповідали на сторінці у [Facebook](https://www.facebook.com/dskhpi/posts/1549179515276013)
